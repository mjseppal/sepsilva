<html>
<body bgcolor=#E8EFEC text=#175A3B>
<head><link href="sepsilva.css" rel="stylesheet" type="text/css"></head>
<title>Metsäteollisuustuotteiden markkinointi</title>
<font size=4>Heikki Juslin ja Jorma Neuvonen</font><br>
<font size=5>Metsäteollisuustuotteiden markkinointi</font><p>

Kirja on tarkoitettu alaan erikoistuneiden ammatillisten oppilaitosten, 
ammattikorkeakoulujen ja yliopistojen oppimateriaaliksi. Se soveltuu hyvin myös 
metsäteollisuusyritysten henkilöstön perehdyttämis- ja täydennyskoulutukseen sekä 
omatoimiseen opiskeluun.<p>

Kirja jakautuu kolmeen osaan. Ensimmäisessä osassa luodaan kuva maailman metsistä 
ja metsäteollisuudesta sekä tutustutaan erilaisiin metsäteollisuustuotteisiin ja 
niiden käyttöön markkinoinnin näkökulmasta. Toinen osa käsittelee markkinointia 
ja sen suunnittelua sekä teoreettisella tasolla että metsäteollisuuteen liittyvien
käytännön esimerkkien kautta. Kolmannessa osassa selvitellään markkinoinnin 
toteutusta eli suunnitelmien viemistä käytännön toiminnaksi.<p>

Kirja luo lukijalle selkeän kuvan maallemme tärkeästä metsäteollisuuden toimialasta
markkinoinnin näkökulmasta. Lukija oppii hallitsemaan markkinoinnin perusteet ja 
siihen liittyvän käsitteistön, mikä antaa hyvät lähtökohdat alan syventäviin 
opintoihin. Kirjassa esitellään myös systemaattinen malli markkinoinnin suunnitteluun
ja toteutukseen, mikä on hyvin käyttökelpoinen sekä oppilaitosten harjoitustöitä ja 
opinnäytteitä tehtäessä että yritysten käytännön markkinoinnin suunnittelussa.<p>

Kirjan ovat kirjoittaneet Heikki Juslin ja Jorma Neuvonen. Heikki Juslin on 
puumarkkinatieteen professori Helsingin yliopistossa. Hän on toiminut konsulttina 
lukuisten yritysten markkinoinnin kehityshankkeissa. Jorma Neuvonen on toiminut
sekä alan käytännön vientitehtävissä että ammattikorkeakouluopetuksessa. 

220 sivua
<p><hr><p>
</body>
</html>