<html>
<body bgcolor=#E8EFEC text=#175A3B>
<head><link href="sepsilva.css" rel="stylesheet" type="text/css"></head>
<title>Paperimassan valmistus</title>
<font size=4>Kemiallinen metsäteollisuus</font><br>
<font size=5>1. osa Paperimassan valmistus</font><p>

Sarjan ensimmäinen osa alkaa puunkäsittelystä - puun kulku metsästä tehtaalle, kuorimon 
ja haketuksen periaatteet, laitteet sekä käsittely - jatkuu mekaanisten, uusio- ja 
kemimekaanisten massojen valmistuksella, siirtyy sulfaattikeittoprosessin periaattelliseen
kuvaukseen ja loppuu massojen pesuun, jatkokäsittelyyn sekä kemikaalikierron ja 
-talteenoton kuvaukseen.<p>

Puunkäsittelyosuudessa kerrotaan puuraaka-aineen kulun ja käsittelyn periaatteita. 
Hiokkeen, hierteen, uusiomassan ja kemimekaanisten massojen valmistuksen käsittelyssä
keskitytään kuvaamaan kaavioin ja esimerkein periaatteita, raaka-aineita ja prosesseja.
Kirjoittajana on pitkään Äänekosken ammattioppilaitoksen lehtorina toiminut Raimo Sironen,
joka on myös kirjottanut oppikirjan "Kuidutustekniikka".<p>

Sulfaattikeittoon liittyvä osuus kuvaa perusteita, prosesseja, vaikuttavia tekijöitä, 
kemiaa, erä ja jatkuvatoimista keittoa, happivaihetta ja purunkeittoa. Kirjoittajana on 
Varkauden teknisen ammattioppilaitoksen lehtori Jorma Lyytikäinen.<p>

Massan jälkikäsittely- ja kemikaalien kiertoa sekä talteenottoa käsittelevässä osuudessa
kuvataan toimintaperiaatteita, raaka-aineita, laitteistoja ja yksikköprosesseja 
havainnollistavin piirroksin, kuvin ja kaavoin. Massan jälkikäsittelyyn kuuluvat pesu, 
lajittelu, valkaisu, kuivatus, paalaus ja varastointi. Kemikaalikierto ja -talteenotto
sisältää jäteliemen talteenoton, haihdutuksen, polton, valkolipeän valmistuksen, 
kaustistamon sekä meesauunit, sivutuotteiden talteenoton sekä hajukaasujen käsittelyn.
Kirjoittaja on Enso Fine Papers Oy:n Varkauden tehtaiden DI, kehitysjohtaja Veli-Antti
Kortelainen ja TKK:n laboratorioinsinööri Ursula Klemetti.<p>

201 sivua
<p><hr><p>
</body>
</html>
