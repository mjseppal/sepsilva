<html>
<body bgcolor=#E8EFEC text=#175A3B>
<head><link href="sepsilva.css" rel="stylesheet" type="text/css"></head>

<b>PUUTUOTETEOLLISUUS 1 -  TEKNISET JA TALOUDELLISET PERUSTEET</b><p>

Julkaisu Helsinki 2002, sivuja 260<p>

Oppikirja käsittelee kaikille puutuoteteollisuuden alueille yhteisiä
sisältöjä. Kirjassa kuvataan metsäklusterin sisältö ja sen eri osa-alueet,
ja siinä kuvataan myös pääpiirteissään metsänhoi-toa sekä puunkorjuuta.
Kirjassa käsitellään puuntyöstötekniikkaa ja siihen liittyvän työsuoje-lun
perusteita sekä metalli- ja sähkötekniikan, hydrauliikan ja pneumatiikan
perusteita siltä osin, mikä on oleellista ja yhteistä kaikilla puun
lastuavan työstön osa-alueilla. Siinä käsitel-lään myös yritystoimintaan
liittyviä kysymyksiä. Kirja on tarkoitettu oppikirjaksi puualan
ammatilliseen koulutukseen ja se soveltuu myös esitystapansa puolesta
oheismateriaaliksi myös muille opetuksen tasoille sekä lähdeaineistoksi
kaikille puutuoteteollisuudesta kiinnos-tuneille itseopiskelijoille.
Mekaaninen puuteollisuus - puutuoteteollisuus - on muuttunut tuotannoltaan
yhä enemmän asiakasohjautuvaksi ja sitä myötä suurta joustavuutta
vaativaksi. Samalla oppilaitosten ja kou-lujen opetusta on pyritty
suuntaamaan niin, että se vastaa teollisuuden tarpeita. Viimeisen
kat-tavan puualan ammatilliseen peruskoulutukseen soveltuvan kirjasarjan
kustansi Otava 1980-luvun lopulla ja 1990-luvun alussa, mutta näin
vuosituhannen vaihduttua tämä aikanaan am-matillista koulutusta hyvin
palvellut sarja ei enää kaikilta osin vastaa alan uudistunutta
kou-lutustarvetta. Tekijöiden aloitteiden pohjalta vastuu siirtyi
neuvottelujen jälkeen Opetushal-litukselle, jossa päätettiin uudistaa omat
aiemmin puualalle kustannetut kaksi oppikirjaa, tehdä kolme kokonaan uutta
kirjaa sekä koota näistä ja kirjasarjaa täydentävästä verkkosivustosta
lähes koko puualan ammatillisen peruskoulutuksen kattava
oppimateriaalikokonaisuus. Sarja ei kuitenkaan pyri kilpailemaan alan
muiden oppimateriaalien kanssa, vaan se pikemminkin kannustaa
oppimateriaalien monipuoliseen ja vertailevaan käyttöön. Sarjaan on
pyritty jättä-mään tilaa myös muille tiedossa olleille ja vielä
käyttökelpoisille oppimateriaaleille.<p>
 
Kirjoja täydentävä verkkosivusto valmistuu vaiheittain vuosien 2002 ja
2003 aikana. Siitä tu-lee ennen muuta kirjasarjaa hyödyntävä ja täydentävä
opiskeluympäristö, mutta se sisältää myös puhtaasti sarjaa täydentävää
oppimateriaalia. Vaikka kirjat on suunniteltu ammatilliseen
peruskoulukseen, niillä on käyttöä muussakin koulutuksessa ja erilaisessa
harrastustoimin-nassa ja itseopiskelussa. Kirjaprojekti käynnistettiin
syksyllä 1999 ja kirjat valmistuivat ke-väällä 2002. Yli kaksi vuotta
kestänyt projekti on vaatinut tekijöiltä melkoista pitkäjänteisyyt-tä.
Toivottavasti pitkä valmistumisaika on vaikuttanut positiivisesti kirjojen
laatuun.<p>

Tämä sarjan ensimmäinen kirja esittelee ja kuvaa niitä perusteita, joiden
varassa puutuoteteol-lisuus toimii. Kirja  jakautuu sisällöllisesti
kolmeen osaan: Johdanto-osassa kuvataan puutuo-teteollisuutta ja sen
vaikutusta muuhun teollisuuteen, ja lisäksi siinä esitellään
metsätalouteen ja puutuoteteollisuuden ympäristövaikutuksiin liittyviä
asioita. Johdanto-osan ovat kirjoitta-neet Aarne Peltonen, Sakari
Virolainen ja Olavi Isomäki, ja siinä tuodaan esille, millä tavoin
puuteollisuuden osa-alueet liittyvät toisiinsa. Toisessa osassa
keskitytään niihin teknisiin pe-rusteisiin ja työsuojelullisiin ongelmiin,
jotka ovat yhteisiä koko mekaaniselle puuteollisuu-delle, jossa tapahtuu
lastuavaa työstöä. Osan ovat kirjoittaneet Olavi Osara, Leo Taskinen, Ari
Jussila, Timo E. Lampinen, Keijo Lindeman, Tapio Sahinoja ja Irma Welling.
Kolmannessa osassa tarkastellaan yritystoiminnan taloudellisia perusteita
huomioiden myös inhimilliseen toimintaan liittyvät asiat. Osassa pyritään
tuomaan esille menestyvään yritystoimintaan liitty-vää
asiakaslähtöisyyttä. Osan ovat kirjoittaneet Matti Voutilainen, Kalevi
Mäkinen, Unto Va-ronen, Aarne Peltonen ja Aki Vanhatalo ja kustantajan
puolelta Urpo Rasila. Kiitokset kaikille työhön osallistuneille ja sitä
tukeneille.<p>

Kangasalalla 30. elokuuta 2002 - Matti Voutilainen<p>

<b>Sisällysluettelo</b><p>

Osa I Johdatus puutuoteteollisuuteen<p>

1. Puutuoteteollisuus toimialana<br>
1.1 Puu jalostuu tuotteiksi<br>
1.2 Puutuoteteollisuus<br>
1.3 Puutuoteteollisuus uudessa taloudessa<p>

2. Metsätalous<br>
2.1 Metsänkasvatuksen periaatteet<br>
2.2 Metsänhoidon perusteet<br>
2.3 Metsänhoitotoimenpiteet<p>

3. Ympäristönäkökohdat<br>
3.1 Ympäristövaikutukset ja ehkäisytoimenpiteet<br>
3.2 Ympäristöjärjestelmät ja merkit<p>

Osa II Tekniset perusteet<p>

4. Metallitekniikka<br>
4.1 Johdanto<br>
4.2 Koneen runkomateriaalien perustietoja<br>
4.3 Metallityökalujen materiaaleja ja ominaisuuksia<br>
4.4 Huonekaluhelat<br>
4.5 Kuumennus ja hitsaus<br>
4.6 Lämpökäsittely<br>
4.7 Huonekalun metallisosien pintakäsittely<p>

5. Puuntyöstön terätekniikka<br>
5.1 Johdanto<br>
5.2 Terä ja sen toiminta<br>
5.3 Puutuoteteollisuuden terät<br>
5.4 Terähuolto<br>
5.5 Teriin liittyvät kustannukset<p>

6. CNC-tekniikka<br>
6.1 Johdanto<br>
6.2 Mitoitus<br>
6.3 Ohjelmointi<br>
6.4 CNC-työstökoneet<br>
6.5 CNC-tekniikan etuja ja haittoja<p>

7. Pneumatiikka ja hydrauliikka<br>
7.1 Pneumatiikka<br>
7.2 Hydrauliikka<p>

8. Sähkötekniikka<br>
8.1 Mitä sähkö on?<br>
8.2 Elektroniikan perusteet<br>
8.3 Sähköasennustekniikan perusteet<br>
8.4 Sähköturvallisuuden perusteet<p>

9. Pölynpoisto<br>
9.1 Pölynpoiston terveydelliset perusteet<br>
9.2 Tavoitetaso työilman pölypitoisuudelle<br>
9.3 Työilman pölypitoisuuden ja altistumisen alentaminen<br>
9.4 Poistoilmavirtojen mitoitus<br>
9.5 Purun- ja pölynpoistolaitos<br>
9.6 Palautusilman käyttö<br>
9.7 Pölyräjähdyksen estäminen<p>

Osa III Taloudelliset perusteet<p>

10. Laatuajattelu<br>
10.1 Mitä on laatu?<br>
10.2 Toiminnan laatu<br>
10.3 Kalliit ja halvat tuotteet<br>
10.4 Laatujärjestelmät<br>
10.5 Työntekijän vastuu<br>
10.6 Yritystoiminnan edellytykset<br>
10.7 Ammattitaito<p>

11. Yhteistyötaidot<br>
11.1 Johdanto<br>
11.2 Työpaikalla käyttäytyminen<br>
11.3 Laatukäsitteen ymmärtäminen<br>
11.4 Yhteistoimintalaki<br>
11.5 Tiimityöskentely<p>

12. Työturvallisuus<br>
12.1 Työhyvinvointi<br>
12.2 Kustannukset<br>
12.3 Työturvallisuutta koskevat velvollisuudet ja tehtävät<p>

13. Yrittäminen<br>
13.1 Liiketoiminnan prosessointi<br>
13.2 Kannattava yritys<p>

14. Puunhankinta<br>
14.1 Puukauppa<br>
14.2 Puunkorjuu<br>
14.3 Puunhankinnan logistiikka<p>

</body>
</html>
